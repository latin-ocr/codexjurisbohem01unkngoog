...Sl-...-

evidenter intelligit, qui prudenter attendit3 Dominus enim ac
redemptor noster, qui suis universa misericorditer tribuit creatu·
ris, sibi decimas in signum universalis dominii reservavit,
quas per totum orbem terrarum in suorum personis servito-
rum a populo -sine contradictione qualibet recipit christiano,
Sunt enim decimae tributa egentium animarum et subsidia
extollentium organa divinae laudis, quas 'qui clericis, immo
verius ipsi Deo subtrahit vel solvere contradicit, sacrilegium
evidenter incurrit et improbum furti crimen non evadit, quia
rem contrectat alienam invito Domino dominorum.

Nos igitur, qui ex susceptae dignitatis officio universis
ecclesiis in districtu dominii nostri constitutis, debitam ser-
vare tenemur libertatem et nostros a sceleratis actibus sub·-
· ditos cohibere. vobis et successoribus vestris in perpetu-um jus
Olomucensis ecclesiae ac omnium aliarum declarando, per
praesentes litteras indulgemus, ut per totam dioecesim Olo-
mucensem decimas secundum formam canonum recipiatis et
exigatis ex integro, invocato ad hoc si necesse fuerit, auxilio
nostrae potestatis, quam ex nunc vobis et successoribus vestris
per nos et heredes ac successores nostros dare in fide, qua
Deo tenemur, promittimus, quotienscumque fuerimus requisiti,
non obstante prava et perversa consuetudine Morauorum, qua
se dicunt ad solutionem decimarum non teneri, quia longo tem·
pore non solverunt, non attendentes quod talis consuetudo est
perversa corruptela, quia christiani nomen et signum christia-
nitatis abolet, nec temporis in delictis prodest diuturnitas, quia
tanto graviora sunt crimina, quanto diutius infelices animas
detinent alligatas. '

Hanc autem nostrae concessionis et declarationis seriem,
inspectis 'vestrae devotionis servitiis, quae nobis et coronae ·
nostrae necnon sanctae Romanae ecclesiae in persona nostra in·
cessanter exhibetis, ut de rebus penitus taceatur, vitae vestrae
pro nobis non parcentes, volumus et petimus ad evidentiorem
cautelam per sedem apostolicam confirmari.

Acta sunt haec in Brunna, praesentibus hiis testibus: Al-
berto praeposito S. Petri in Brunna, Erkenberto burcrauio de
Starkenbercb, Borsone marscalco nostro, Jeros pincerna nostro,
Jeros et Hugone fratribus de Waldenberch‚ Hirzone coquinae
nostrae magistro, et aliis quam pluribus.

Datum per manum magistri Dyonisii wissegradensis prae-
pIositi, regni nostri cancellarii. Anno domini M. CC. XL. VIII„

Ι. Idus Decembris, indictione secunda. -

 

streton codex. 1. 6

