ΡΒΑΕΙ-ἈΤΙΟ.

 

Bohemia et Moravia quo multis aliis regionibus praestant
hoc imprimis est quod, etsi modicis continentur finibuS, at quum
a vicinis Germaniae partibus continuo montium et saltuum tractu
separatae in unum coaluerint, antiquo juri slavico excolendo et
augendo quasi domicilium ac sedem praebuerunt, ubi illud pau-
latim per varios aetatum gradus ad tantam amplitudinem. et
copiam adductum est, ut perpetuae historiae contexendae largam
praebere materiem possit. Ibi praesertim evenit, ut varia ‚quoque
juris germanici genera nec non jus canonicum atque romanum
cum patrio slavorum jure conflueret, unde novae juris formae
exortae sunt.

Illius juris igitur fontes et capita ut in unum colligantur
atque edantur, omnes qui ad historiam Bohemiae et Moraviae
stu‘dium operamque conferunt, summe exoptant, haud ignari fore,
ut- tali juris codice confecto non solum fontes unde uberrima
juris cognitio emanet, aperiantur , sed progressiones quas ad
cultum humanum civilemque singulae aetates fecerunt, velut in
tabula depictae conspiciantur..

Praecipui autem potissimique fontes ¹iuris bohemici cognos-
cendi sunt l. tabulae terrae, 2. libri qui leges et ¹iura vel juris
consultorum commentarios complectuntur, praeterea 3. syngraphae

‚ et aliae id genus literae. Et Bohemiae quidem tabulae 'incendio

a. 1541 maximam partem sunt absumptae 3. at tabulae Moravi-
enses et Silesiacae usque ad hunc diem incolumes conservantur.
Nihilo tamen secius id videtur posse praestari, ut combustae
tabulae bohemicae ex aliis quae ad nostra tempora manserunt
literis et ex libris qui de jure exstant, aliqua saltem ex parte
reficiantur et reconcinnentur.

