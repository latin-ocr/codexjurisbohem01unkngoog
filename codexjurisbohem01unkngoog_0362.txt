mmm. — 352 —

que sic volentibus non infertur injuria, nam unusquisque
renunciare poterit juri suo; sed inter laneonarios haec clau-
sula maxime locum habet, ut eo proniores in laboribus per-
severent. §. 16. Item concessores consueverunt laneonariis dare
funes et coreum ad extrahendum suam aquam et derivandum
ad generalem aquae haustum principalium colonorum3 sed in
his optima est cautela: Primo declarare contrahentium vo-
luntatem, quia pacta ex conventione legem suscipiunt3 si
vero nihil inter contrahentes de bis dictum est, tunc genera-
lius est, concessores laneonariis modo praedicto in funibus et
coreo providere, quia ubi est emolumentum, et onus esse
debet. ξ. 17. Tenentur insuper aquam rincipalem, ne ipsos
in laboribus suis impediat, retinere; un e valde cautum erit,
haec omnia sub bono testimonio declarare, ut unaquaeque
pars suis terminis sit contenta3 alioquin super quaestionibus
inde exortis stabitur solius testimonio concessoris. ξ. 18. Sed
tamen visum est concessores solos in hujusmodi testimonio
saepius vacillare, juxta illud: Vae soli, cum ceciderit3 non ha-
bet sublevantem! ideo ad majorem veritatis doctrinam sta-
tuimus hoc edicto, magistros montium de cetero concessiones
nullas concedere, nisi ad minus uno praesente suo colono
vel uno jurato, scilicet scansore, carpentario vel custode, qui
cum ipso concessore simul perhibeant testimonium veritati3
quia quae infirmari possunt, praecavere debent; nam istae quae-
stiones plures ad magnam summam pecuniae se extendunt.
Quare circa eas semper cautius est agendum, ut omni parte
fraudibus hominum occurratur, indempnitati litigantium con-
sulendo, ne suppressa veritate innocentia feriatur.

Gap. 11.
- De conditionalibus concessionibus.

Conditionales vero concessiones sunt, quae cum hac clau-
sula conceduntur: Ut quam cito laneonarii ad ordinarium meatum
pervenerint, ab ipso recedant, nullo ad eos transitu expectat03
quod in puris concessionibus locum non habet, quia in illis
laneonarii, antequam ad eos fiattra'nsitus, suum faciunt, quan·

